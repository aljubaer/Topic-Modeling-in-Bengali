{"news":"সঙ্গীতশিল্পী আসিফের গাওয়া নয়টি গান নিয়ে নির্মিত হয়েছে তার মিউজিক্যাল ফিল্ম গহীনের গান। নয়টি গানের ধরনের ওপর ভিত্তি করে লেখা হয়েছে চিত্রনাট্য আর তাতে অভিনয় করেছেন আসিফ নিজে। সম্প্রতি এর শুটিং ও স¤পাদনা কাজ শেষ হয়েছে। নির্মাণ শেষে এটি সেন্সরবোর্ডে জমা দেয়া হয়েছে। বাংলাঢোল প্রযোজিত ফিল্মটি দেশের বিভিন্ন প্রেক্ষাগৃহে মুক্তি পাবে ডিসেম্বরে। পৌনে দুই ঘন্টা ব্যাপ্তির ফিল্মটির চিত্রনাট ও পরিচালনা করেছেন সাদাত হোসাইন। আসিফ বলেন, বাংলাঢোলের আন্তরিক প্রচেষ্টায় চলচ্চিত্রে অভিনয় করেছি। এটি গড়পরতা কোনো ফিল্ম নয়। সেন্সরের পর ডিসেম্বরে মুক্তি পেলেই বোঝা যাবে এর ভিন্নতা। আমার বিশ্বাস, এটি সবার মন ছুয়ে যাবে। নির্মাতা সাদাত হোসাইন বলেন, এটি গানের ছবি, একইভাবে গল্পেরও। ছবিটিতে গান ও অভিনয় মিলিয়ে এক নতুন আসিফ আকবরকে আবিস্কার করবেন সবাই। আসিফের সাথে অভিনয় করেছেন হাসান ইমাম, তমা মির্জা, তানজিকা আমিন, আমান রেজা, কাজী আসিফ, তুলনা প্রমুখ। ৯টি গানের বেশির ভাগই লিখেছেন, সুর ও সংগীত পরিচালনা করেছেন তরুণ মুন্সী। দুটি গান লিখেছেন রাজীব আহমেদ আর একটি লিখেছেন পরিচালক নিজে। ‘বন্ধু তোর খবর কি রে’ গানটির সুর করেছেন পল্লব স্যানাল ও সংগীত পরিচালনা করেছেন পার্থ মজুমদার।"}